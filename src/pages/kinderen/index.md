---
templateKey: content-page
intro:
  image: /images/kind-en-corina-appels-plukken.jpeg
  offset: -25
content:
  left: >
    **Kinderen**


    Wordt je kind snel boos of verdrietig? Of mist het zelfvertrouwen en heb je
    het idee dat je kind soms zo (over) gevoelig reageert? Voor kinderen en
    pubers kan het dagelijks leven soms al (te) veeleisend zijn waardoor er
    gevoelens van onrust, twijfel, schaamte, angst, woede en eenzaamheid kunnen
    zijn. Als ouders sta je dicht bij je kind en kun je je machteloos voelen in
    hoe je met al die verschillende emoties om kunt gaan. Kinderen spiegelen
    vaak wat er op een diepere, onbewuste laag bij ouders speelt. Vanuit mijn
    systemische benadering ga ik samen met jou en je kind op zoek naar dat wat
    jullie kan helpen weer in contact te komen met jullie eigen wijsheid en
    kracht. De sleutel ligt in jou èn je kind! Naast het coachen van je kind kan
    ik jullie als ouders met behulp van een [opvoedopstelling](/opstellingen/)
    inzicht bieden.


    Ieder kind en iedere situatie is uniek, daarom gebruik ik geen vaste
    methoden. Ik werk vanuit de verbinding die je kind en ik met elkaar aangaan.
    We gaan samen op een speelse en creatieve manier op ontdekkingsreis, op zoek
    naar zijn/haar kracht en kwaliteiten. Mijn doel is om ze te leren zelf
    oplossingen te vinden die ze in kunnen zetten in voor hen lastige situaties.


    Ik maak gebruik van lichaamsgerichte oefeningen, creatieve werkvormen,
    systemisch werken, verhalen, visualisaties en ik ga naar buiten.
  right: >
    **Jongeren**


    Zit je niet lekker in je vel en ervaar je stress? Weet je niet goed hoe je
    met met stress om kunt gaan? Pieker je veel? Wil je graag meer
    zelfvertrouwen? Blokkeer je op momenten dat je zou willen presteren?


    Er kan van alles aan de hand zijn waardoor het niet lekker loopt in je
    leven. Ik wil je helpen te onderzoeken wat jij nodig hebt om je weer happy
    te voelen. Door naar je te luisteren ontdekken we samen wat jouw talenten
    zijn. Ik geloof dat de antwoorden in jou zitten en dat je daar ook de
    oplossing kan vinden. Jouw motivatie is daarbij belangrijk. Dat is de eerste
    stap om zelf je verantwoordelijkheid te nemen en helemaal op jouw eigen
    wijze een oplossing te vinden die bij jou past.


    Coaching voor kinderen of jongeren is afgestemd op de specifieke vraag en
    behoefte van jouw kind. Dat betekent dat we in overleg met elkaar de
    frequentie en de duur van het traject afspreken. De afspraken duren maximaal
    één uur per keer. Het is wenselijk om drie sessies te plannen, na een korte
    (telefonische) evaluatie kunnen we afspraken maken over het vervolg.


    Specialiteit; Hooggevoelige en/of paranormale kinderen. [Lees
    Meer](/hooggevoelig/)
  title: Kinderen
cards:
  - image: /images/vouwwerkje.jpeg
    size: '1'
  - image: /images/laarsjes-in-praktijk.jpeg
    size: '1'
  - image: /images/5mk38329_a4-2.jpeg
    size: '1'
  - image: /images/5mk38333_a4.jpeg
    size: '1'
---

