---
templateKey: content-page
intro:
  image: /images/vuurplaats.jpeg
  offset: 15
content:
  left: >
    Een opstelling is een bijzonder effectieve methode, die zichtbaar en
    voelbaar maakt wat er in jouw systeem speelt. Verborgen dynamieken worden
    helder en geven je inzichten over jezelf en jouw plek binnen het
    familiesysteem. Het laat ons zien dat actuele vragen of problemen verbonden
    kunnen zijn met onze familie. De basis van het systemisch waarnemen en
    opstellen is liefde. Het brengt geen kant en klare oplossing maar zet op
    zielsniveau een beweging in gang. Dat maakt dat je je leven kunt gaan leven
    zoals het voor jou bedoeld is en dat je van gebondenheid naar verbondenheid
    gaat.


    Als grondlegger van het systemisch werken en familieopstellingen heeft Bert
    Hellinger (1925-2019) een enorm inspirerend en waardevol nalatenschap
    achtergelaten. In zijn leven heeft hij zich gericht op de ontwikkeling van
    het "Nieuwe Opstellen." Hylke Bonnema is opgeleid door Bert Hellinger en
    maakte zichzelf tot expert in het nieuwe opstellen. Voor mij is Hylke een
    inspirerende leraar die ik versta en bij wie ik me uitgenodigd voel om het
    opstellen helemaal vanuit mijzelf neer te zetten.


    **Individuele opstellingen**


    Hoe gaat een individuele opstelling in zijn werk? We hebben een (kort)
    voorgesprek waarbij we ervoor zorgen dat we jouw vraag helder hebben.
    Tijdens de opstelling gaat het vooral om ervaren en beperken we het praten.
    Dat doen we door naar 'binnen' te gaan, het denken los te laten en te
    vertrouwen op het voelen. We volgen het veld en vertrouwen op dat wat zich
    laat zien in de opstelling, dat wat aan het licht wil komen. Als gevolg van
    de opstelling kan er een beweging ontstaan die je inzicht geeft in de door
    jou ingebrachte vraag en de volgende stap die je zou kunnen nemen.
  right: >-
    **Opvoedopstellingen**


    Een opvoedopstelling is een vorm van ouder-coaching waarbij op een
    eenvoudige en bijzonder effectieve manier opvoedvraagstukken worden
    benaderd. Het geeft op een diepere laag informatie over het gedrag van
    kinderen, de relatie met de ouders en andere opvoedkundige thema's. Kinderen
    kunnen in hun gedrag spiegelen wat er in ouders leeft. Alleen aandacht voor
    gedragsverandering van het kind is dan niet voldoende. In een
    opvoedopstelling kijk ik via jou als ouder naar wat er voor jou en voor je
    kind op een diepere laag speelt. Wanneer ouders inzicht krijgen in de
    (onderliggende) dynamiek van het gezin komt er als vanzelf een antwoord op
    de vraag die is gesteld. Zo weten we wat jij nodig hebt en wat je kind nodig
    heeft. Een opstelling duurt gemiddeld zoâ€™n 1,5 tot 2 uur.


    **Opstellingen in groepen**


    Wil je op een laagdrempelige manier kennismaken met systemisch werken en
    ervaren wat een opstelling voor je kan betekenen? Ik bied je de mogelijkheid
    om het opstellen in een kleine groep (maximaal 8 personen) te ervaren. Je
    kunt ervoor kiezen zelf een opstelling te doen vanuit een vraag die je
    inbrengt. Je kunt ook als deelnemer (representant) meedoen. Dat wat je
    ervaart in de opstelling, als vraagsteller of als representant is heel
    waardevol. De rol waar je voor gekozen wordt heeft je altijd iets te zeggen.
    Het eindbeeld en de eigen ervaring van de opstelling brengt het systeem in
    beweging. Wil je meer weten? Neem gerust [contact](#contact) met me op.


    _"The Greater Soul moves in only one direction, and that is to bring into
    union that which has been made separate" - Bert Hellinger_
  title: Opstellingen
cards:
  - image: /images/kind-aan-het-schrijven.jpeg
    size: '1'
  - image: /images/img_7852_a4.jpeg
    size: '1'
  - image: /images/kind-in-opstelling.jpeg
    size: '1'
  - image: /images/img_7874_a4.jpeg
    size: '1'
---

