---
templateKey: content-page
intro:
  image: /images/kind-met-tess-en-soof.jpeg
  offset: -35
content:
  left: >-
    Ervaar jij de wereld om je heen soms als overweldigend? Ben jij vaak
    oververmoeid en heb je last van energieverlies? Voel jij je soms
    overprikkeld? Kun je je heel goed inleven in andere mensen en ben je
    gevoelig voor sfeer?  Dan herken je jezelf misschien wel in de omschrijving
    ‘hooggevoelig’.


    De afgelopen jaren heb ik me gespecialiseerd in het begeleiden van
    hooggevoelige kinderen en volwassenen. Gelukkig is er steeds meer ruimte en
    aandacht voor hooggevoeligheid. Eerst zag ik vooral hooggevoelige kinderen
    in mijn praktijk, nu zie ik vaker hooggevoelige ouders en volwassenen. Mijn
    uitgangspunt is dat ik hooggevoeligheid als een kwaliteit zie. Dat betekent
    niet dat je er geen last van kunt hebben. Zoals elke kwaliteit kun je deze
    ook als valkuil ervaren. Ik help je graag om inzicht te krijgen in wat
    hooggevoeligheid voor jou betekent en hoe jij deze kwaliteit als kracht kan
    gebruiken.


    **Kinderen**


    Heeft jouw kind een groot rechtvaardigheidsgevoel? Is het betrokken en
    hulpvaardig? Wil het graag goed werk leveren en neigt het naar
    perfectionisme? Hooggevoelige kinderen zijn geboren met de neiging veel op
    te merken in hun omgeving en prikkels intens de doorleven. Die intensiteit
    maakt het soms lastig. Doordat ze zoveel indrukken binnen krijgen, raken ze
    snel overprikkeld. Dit gaat samen met ‘ander’ gedrag. Dat kan zich uiten in
    fysieke, mentale, emotionele en sociale klachten. Je kind kan bijvoorbeeld 
    last hebben van concentratieproblemen, moeite met veranderingen, faalangst,
    slecht slapen, is veel boos of heeft ruzie, laat druk of juist
    teruggetrokken gedrag zien, pest of wordt gepest, wil niet naar school. Het
    zijn uitingen van overprikkeling terwijl deze kinderen juist vaak invoelend,
    slim, intuïtief, creatief, nauwgezet en gewetensvol zijn.
  right: >-
    Voor hooggevoelige kinderen bestaat er de mogelijkheid om een training te
    volgen. Het doel van de trainingen is om te leren om te gaan met en het
    (h)erkennen van je gevoeligheid als kwaliteit. In de praktijk leren ze
    zichzelf ontspannen, grip krijgen op emoties, positief denken, spelenderwijs
    ervaren, meer zelfvertrouwen en concentratie verbeteren. Wil je meer
    informatie? Neem gerust [contact](https://www.corinapatings.nl/#contact) met me op.  


    **Paranormaal**


    Kinderen die geboren zijn met paranormale gaven hebben mijn speciale
    aandacht. Het kan lastig zijn om dit te herkennen, zeker wanneer het voor
    jou als ouder onbekend is. Voor de ontwikkeling van een kind is het van
    belang om helemaal gezien en erkend te worden in wie ze zijn. Wanneer je als
    ouder twijfelt of je kind behalve hoogsensitief mogelijk ook paranormaal is
    en je hebt daar vragen over neem gerust contact met me op. Ik kan je helpen
    een vertaalslag te maken voor jou en je kind. 


    **Kracht Inzicht + Leefjezelf = Positief Sensitief**


    In samenwerking met Evelyn Sanders ( praktijk Leefjezelf) heb ik Positief
    Sensitief opgericht. Positief Sensitief biedt ondersteuning aan sensitieve
    kinderen en hun ouders door het geven van groepstrainingen, lezingen en
    workshops. We hopen op deze manier een vertaalslag te kunnen maken zodat er
    meer bekendheid en begrip ontstaat voor hooggevoelige kinderen en hun
    ouders. 


    Voor ouders die bewust willen opvoeden geven we de Training Positief
    Sensitief Ouderschap. De insteek van de training is dat ouders met nieuwe
    inzichten, kennis en gedeelde ervaringen weer positief verder kunnen in de
    opvoeding. [Lees Meer](https://www.positiefsensitief.nl/)
  title: Hooggevoelig
cards:
  - image: /images/corina-met-kind-tekenen.jpeg
    size: '2'
  - image: /images/jantje-met-aap.jpeg
    size: '1'
  - image: /images/veren.jpeg
    size: '1'
---

