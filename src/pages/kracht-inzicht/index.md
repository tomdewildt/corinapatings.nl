---
templateKey: content-page
intro:
  offset: 15
  image: /images/praktijkruimte-overzicht.jpeg
content:
  title: Kracht Inzicht
  left: >
    Ieder mens is uniek en jij levert jouw speciale bijdrage aan dit leven! Die bijdrage komt ten volle tevoorschijn wanneer je JA zegt tegen jouw leven. Je kunt helemaal in je kracht gaan staan wanneer je ruimte maakt om te kunnen zijn wie je diep van binnen bent. Ik help je jouw wijsheid te vinden zodat jij inzicht krijgt in jouw kracht en deze helemaal kan omarmen. Het is mijn passie om samen met jou op reis gaan, je uit te nodigen diep te duiken en thuis te komen in jouw leven!


    Sinds 2013 begeleid ik kinderen en volwassenen in hun zoektocht. Ik onderzoek waar het knelt in je leven en waarom dit je belemmeringen geeft. We combineren denken met voelen en ervaren. Ik ga met een open hart en een no-nonsens instelling met je in contact. Ik stem af op wie jij in essentie bent, voel me vrij je te raken en door jou geraakt te worden. Ik bied je een veilige omgeving om kwetsbaarheid toe te kunnen laten zodat er ruimte ontstaat en jij de beweging naar je kracht kan maken.


    Hoe doe ik dat? Op een manier waarin intuïtie, helderheid, speelsheid en out off the box centraal staan. Afhankelijk van jouw persoon, leeftijd en behoefte maak ik gebruik van diverse werkvormen. Ik ga met je in gesprek, zet lichaamsoefeningen in, werk met opstellingen, maak gebruik van creatieve werkvormen, visualisaties en outdoor-coaching.


    Naast mijn levenservaring heb ik de nodige opleidingen gevolgd op het gebied van lichaamswerk, coaching, systemisch werk, hoogsensitiviteit, (kinder)coaching en rouwverwerking. Lees meer over mijn opleidingsachtergrond op mijn [Linkedin](https://www.linkedin.com/in/corina-patings-b28651a8/) profiel.
  right: >
    Geboren met een grote nieuwsgierigheid en een diep verlangen om mezelf helemaal te ont-dekken was ik al jong op zoek naar wie ik ben. De innerlijke strijd die ik voerde ging over mezelf aanpassen aan mijn omgeving en tegelijkertijd de vrije ruimte zoeken om te luisteren naar de stem van mijn hart. Hoewel het niet zonder hobbels gaat heb ik heel veel plezier in het ‘onderweg zijn.’ Het leven is zó de moeite waard geleefd te worden! Het nodigt mij uit om me telkens opnieuw helemaal te verbinden met mijn verlangen en kracht. 
    
    
    Een grote inspiratiebron voor mij is het gedachtegoed van Maria Magdalena. Ik voel me verbonden met haar, haar vrouwelijke natuur en de enorme kracht en wijsheid die daarin verborgen ligt. Wanneer we onze angsten en twijfels aan durven kijken, komen we in contact met de stem van onze ziel en kunnen we ons eigen licht leven. De leer van Maria Magdalena nodigt ons uit, vrouwen èn mannen om de balans te herstellen tussen de vrouwelijke en mannelijke aspecten in onszelf. Deze tijd en onze huidige maatschappij vraagt om NU te gaan leven vanuit onze ziel en te luisteren naar ons hart! 
    
    
    In de natuur zijn, daarin ontladen en opladen is voor mij een must om te kunnen doen wat ik doe. Ik geniet van alle seizoenen en het buiten wonen maakt dat ik steeds dichter bij mijn eigen natuur kom. Ik voel dat de plek waar ik mijn praktijk vorm geef daarin ondersteunend is. De geschiedenis van deze plek, de natuur, de bomen, planten en het water zijn een weerspiegeling van het leven zelf. Op symbolische wijze laat ze ons zien waar jij je bevindt in jouw zoektocht naar balans.
cards:
  - title:
    description:
    color:
    image: /images/boomstam-glaswerk.jpeg
    size: "2"
  - title:
    description:
    color:
    image: /images/corina-achtergrond-boeken.jpeg
    size: "1"
  - title:
    description:
    color:
    image: /images/tamme-kastanje-hart.jpeg
    size: "1"
---