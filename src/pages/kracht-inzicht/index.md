---
templateKey: content-page
intro:
  image: /images/praktijkruimte-overzicht.jpeg
  offset: 15
content:
  left: >-
    Ieder mens is uniek en jij levert jouw speciale bijdrage aan dit leven! Die
    bijdrage kan tevoorschijn komen wanneer je JA zegt tegen jouw leven. Je komt
    in je kracht wanneer je ruimte maakt voor wie je diep van binnen bent. Ik
    help je jouw wijsheid te vinden zodat jij inzicht krijgt in jouw kracht en
    deze helemaal kan omarmen. Het is mijn passie om samen met jou op reis gaan,
    je uit te nodigen diep te duiken en thuis te komen in jouw leven!


    Sinds 2013 begeleid ik kinderen en volwassenen. We combineren denken met
    voelen en ervaren. Met een open hart en een no-nonsens instelling ga ik met
    je in contact. Ik stem af op wie jij in essentie bent, voel me vrij je te
    raken en door jou geraakt te worden. Ik bied je een veilige omgeving om
    kwetsbaarheid toe te kunnen laten zodat er ruimte ontstaat en jij de
    beweging naar je kracht kan maken. Waar ik ècht gelukkig van word?Wanneer
    jij ontdekt dat jouw mogelijkheden oneindig zijn!


    Hoe doe ik dat? Op een manier waarin intuïtie, helderheid, speelsheid en out
    of the box centraal staan. Afhankelijk van jouw persoon, leeftijd en
    behoefte maak ik gebruik van diverse werkvormen. Ik ga met je in gesprek,
    zet lichaamsoefeningen in, werk met opstellingen, maak gebruik van creatieve
    werkvormen, visualisaties en outdoor-coaching.


    Naast mijn levenservaring heb ik opleidingen gevolgd op het gebied van
    lichaamswerk, coaching, systemisch werk, hoogsensitiviteit, (kinder)coaching
    en rouwverwerking. Lees meer over mijn opleidingsachtergrond op mijn
    [Linkedin](https://www.linkedin.com/in/corina-patings-b28651a8/) profiel.
  right: >-
    Geboren met een grote nieuwsgierigheid en een diep verlangen om mezelf
    helemaal te ont-dekken was ik al jong op zoek naar wie ik ben. De innerlijke
    strijd die ik voerde ging over mezelf aanpassen aan mijn omgeving en
    tegelijkertijd de vrije ruimte zoeken om te luisteren naar de stem van mijn
    hart. Hoewel dat niet altijd gemakkelijk was beleef ik heel veel plezier in
    het ‘onderweg zijn.’ Het leven is zó de moeite waard geleefd te worden! Het
    nodigt mij uit om me steeds opnieuw te verbinden met mijn verlangen en
    kracht. 


    Een grote inspiratiebron voor mij is het gedachtegoed van Maria Magdalena.
    Ik voel me verbonden met haar vrouwelijke natuur en de kracht en wijsheid
    die daarin schuilt. Maria Magdalena nodigt ons uit, vrouwen èn mannen om de
    balans te herstellen tussen de vrouwelijke en mannelijke aspecten in onszelf
    zodat jij jouw licht kan laten stralen. Deze tijd en onze huidige
    maatschappij vraagt om NU te gaan leven vanuit onze ziel en te luisteren
    naar ons hart! 


    In de natuur zijn, daarin ontladen en opladen is voor mij een must om te
    kunnen doen wat ik doe. Ik geniet van alle seizoenen en het buiten wonen
    maakt dat ik steeds dichter bij mijn eigen natuur kom. Ik voel dat de plek
    waar ik mijn praktijk vorm geef daarin ondersteunend is. De geschiedenis van
    deze plek, de natuur, de bomen, planten en het water zijn een weerspiegeling
    van het leven zelf. Op symbolische wijze laat ze ons zien waar jij je
    bevindt in jouw zoektocht naar balans.
  title: Kracht Inzicht
cards:
  - image: /images/boomstam-glaswerk.jpeg
    size: '2'
  - image: /images/corina-achtergrond-boeken.jpeg
    size: '1'
  - image: /images/tamme-kastanje-hart.jpeg
    size: '1'
---

